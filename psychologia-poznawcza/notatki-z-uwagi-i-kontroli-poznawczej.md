# Notatki z uwagi i kontroli poznawczej

\*\*\*\*

Uwaga to system odpowiedzialny za selekcję informacji i zapobieganie negatywnym skutkom przeładowania systemu poznawczego przez nadmiar danych. \(178\)  


Świadomość to zdawanie sobie przez podmiot sprawy z treści własnych procesów psychicznych, np. Z tego, co jest przedmiotem spostrzegania, myślenia lub doznań emocjonalnych.  


Bodziec - \(stimulus\) - zdarzenie w środowisku zewnętrznym, źródło energii zdolnej do zapoczątkowania procesu spostrzegania

1. Dystalny: znajdujący się poza umysłem i odległy względem jego receptorów
2. Podprogowy: stymulacja, która jest wystarczająco silna, aby pobudzić narządy zmysłu, ale zbyt słaba, aby można ją było świadomie zauważyć
3. Proksymalny: wewnętrzny i bliski, powstający wskutek bezpośredniego kontaktu bodźca dystalnego z narzędziem zmysłu
4. Zdegradowany: stymulacja prezentowana w polu percepcyjnym w sposób nieoptymalny, a więc w warunkach uniemożliwiających pełną recepcję sensoryczną; bodziec zdegradowany może być np. Pozbawiony niektórych istotnych cech albo trudny do wyodrębnienia z tła.

William James \(1890\): Uwaga jest to posiadanie przez umysł w jasnej i żywej postaci jednego z wielu jednocześnie ujmowanych przedmiotów lub ciągów myśli.   


Uwaga:

1. Selekcja - jeden obiekt percepcji, jedno źródło stymulacji, jeden temat myślenia
2. Selekcja dotyczy spostrzegania ale też i myślenia \(takie oko Saurona, które też może patrzeć samo na siebie\)
   1. Koncentracja na jednym bodźcu kosztem innych
   2. Kontrola nad przebiegiem procesów intelektualnych
3. Uwaga ściśle wiąże się ze świadomością - zdawanie sobie sprawy z tego, co spostrzegamy lub o czym myślimy

Na peryferiach uwagi znajdują się czasem bodźce, z których zdajemy sobie sprawę słabo albo w ogóle, ale jeśli coś jest przedmiotem świadomego doznania, musiało być wcześniej poddane skutecznej i bardzo surowej selekcji ze strony uwagi.  


Świadomość nie jest tożsama z uwagą, ale zawsze stanowi wynik jej działania.

Uwaga jest istotnym czynnikiem ze względu na ograniczone ilości informacji, jakie może przetwarzać nasz umysł.   


Nasz system poznawczy funkcjonuje efektywnie jedynie wtedy, kiedy w tym samym czasie analizujemy niewielkie ilości informacji.  


I tutaj pojawiają się mumfordowskie rozkaźniki, pod postacią call to action - przycisków, które przyciągają uwagę bardziej niż inne. Albo dark-patterny, kiedy musimy bardziej się skupić, poświęcić uwagę jakiemuś zgadnieniu, żeby móc się zorientować w tym, jaka informacja jest nam przekazywana.  


Uwaga: mechanizm segregacji bodźców, wybór mniej lub bardziej istotnych, umożliwiających dostosowanie się organizmu do środowiska.  


Aby zwiększyć swoją szansę przetrwania w trudnych warunkach środowiska, organizm musi wyłowić wśród szumu informacyjnego bodźce, które sygnalizują coś ważnego np. Zagrożenie lub szansę zdobycia pożywienia.  


Tutaj, jakby udało ci się znaleźć przykład na hierarchię potrzeb - bezpieczeństwo, pożywienie, seks - gdzieś to było opisane, tylko gdzie?   


Kluczowym aspektem uwagi jest selektywność, która odnosi się do zróżnicowanego przetwarzania informacji pochodzących z wielu różnych źródeł.  


Selektywność pozwala nam wyróżnić różne aspekty funkcjonowania uwagi:  


1. Selekcja źródła uwagi \(Broadbent, 1957\) Kiedy, gdzie i w jaki sposób odbywa się proces bodźców ważnych \(sygnały\) ze względu na przyjętą zasadę selekcji, przy jednoczesnym odrzuceniu informacji nieważnych \(szum\) i zakłócających \(dystraktory\).
   1. Cocktail Party Problem \(Cherry, 1953\) - jak to jest, że kiedy z kimś rozmawiamy, na dźwięk naszego imienia odwracamy uwagę i kierujemy ją na źródło bodźca? Pewne fizycne parametry przekazu ignorowanego, jak np. Zmiana brzmienia \(tonu\) wymowy, czy też zmiana płci spikera, były przez osoby badane rejestrowane.  Znowu, coś się wtapia w tło, ale staje się obecne. W jaki sposób wyodrębniamy coś z tła, najbliższego otoczenia, jak sygnał musi być silny, żeby wydobyć się spod szumu? Co jest tym czynnikiem?

  
Teorie selekcji żródła informacji:

1. Teoria Filtra uwagi Szybkość zanikania niedopuszczonego sygnału zależy od modalności zmysłowej \(wzrok, słuch\)
2. Anna Treisman: niespodziewana zamiana kanałów sensorycznych w trakcie podążania za zadanym fragmentem prozy \(budowanie sensu\).   
   1. Dochodzi do spontanicznego, z drobnym opóźnieniem \(dwa słowa\) zmiany kanału.

Hipotetyczny filtr uwagi jest zdolny do selekcjonowania informacji ze względu na znaczenie podlegających selekcji bodźców dzięki pojawieniu się efektu synonimu \(jeżeli w kanale ważnym pojawiło się słowo-sygnał, czas potrzebny na jego wykrycie wydłużał się, jeśli w kanale ignorowanym pojawił się w tym samym czasie jego synonim\) i występowaniu związków iluzorycznych \(fuzja, zbitka, słów, które tworzą nowy sens: back + lack = black, a które występują w dwóch kanałach\). Według Treisman oznacza to, że w procesie selekcji filtr uwagi uwzględnia semantyczne aspekty odbieranych sygnałów.  
  
Podkreśliłeś to, bo pętla Uexkulla jest pętlą semantyczną. Semantycznie też, musisz zaatakować zagadnienie afordancji.  
  
Bodźce semantyczne koherentne z informacjami analizowanymi już w kanale semantycznym miałyby łatwość w pokonaniu filtra \(bramki\), ponieważ są przez uwagę antycypowane.  
  
Tutaj znowu pomyśl o afordancji, jako o antycypacji - szukasz jakiegoś znaczenia, szukasz czegoś, co kulturowo spełnia rolę popielniczki, żeby skiepować doń peta.  


Treisman: zasada semantyczna  
  


1. Broadben i Gregory \(1964\): rozróżnienie na zestaw bodźców i zestaw reakcji
   1. Zestaw bodźców: zbiór sygnałów wysyłanych przez środowisko
   2. Zestaw reakcji: wszystko to, o czym człowiek może powiedzieć, że spostrzega

Jeżeli filtr otrzymuje informacje w tempie umożliwiającym ich percepcję, to wygenerowany przez system poznawczy zestaw reakcji jest identyczny z zestawem bodźców.  
Jeżeli natomiast tempo prezenacji jest szybsze, zestaw reakcji maleje w porównaniu do zestawu bodźców, przy zachowanej zgodności obu zestawów odnośnie do fizycznej kolejności pojawiania się sygnałów.  


1. Johnston Im więcej zakłóceń udaje nam się zablokować na poziomie sensorycznym, tym poprawniej wychwytujemy później ważne sygnały na poziomie semantycznym.  

Im płytszy poziom analizy bodźców, tym szybszy proces selekcji informacji. Jednak na płytkim poziomie przetwarzania sygnału nie udaje się zanalizować wielu jego cech. Stąd, pojawia się ryzyko błędu interpretacji. Na głębokich poziomach przetwarzania informacji analiza bodźców jest znacznie bardziej złożona i uwzględnia więcej cech stymulacji. Wiąże się to z większą poprawnością procesów selekcyjnych, kosztem wydłużenia czasu potrzebnego na dokonanie wyboru. Na płytkich poziomach selekcji elastyczny filtr “płaci” poprawnością za szybkość, podczas gdy na poziomach głębokich - szybkością za poprawność.   
![](https://lh6.googleusercontent.com/oPrqbFGz0_Yc_DycGKdz0XD1EZf-kEhn9FjG16SmdU61gQOvEwhCSxOXnfpgJ5tdouaBV7U-GxWqSth00-kwSpfCxRXjaAxNcoomsZ65C4yNK6AgoHy15_NomHQmtaBvMDwonRiE)

1. Przeszukiwanie pola percepcyjnego \(Cave, Wolfe, 1990; Treisman, 1988, 1993; Treisman, Gelade, 1980\) Przeszukiwanie pola percepcyjnego dokonuje się zgodnie z mechanizmem automatycznego kodowania cech i selektywnej integracji właściwości poszukiwanego obiektu w postać, będącą sumą czy też złożeniem tych charakterystyk.  I ponownie, jak przedprogramować, żeby użytkownik skupił się na poszukiwaniu akurat tego, czego chcemy żeby szukał?   Triesman i Gelade: przeszukiwanie proste i przeszukiwanie koniunkcyjne Przeszukiwanie koniunkcyjne \(więcej cech\) trwa dłużej, niż przeszukiwanie proste, a ponadto jest zależne od liczby elementów przeszukiwanego zestawu

  
Cechy priorytetowe:

1. 1. Ruch obiektów w polu wzrokowym \(Driver, Baylis, 1989; Driver, McLeod, 1992; McLeod, Driver, Crisp, 1988; McLeod i in.1991\)
   2. Wyróżniający się kolor \(D’Zamura,1991; Kyllingsbek, Bundesen, 2001; Treisman, Viera, Hayes, 1992\)

  
Ruch  
Kolor  
Głębia \(Julesz, Bergen, 1983\)  
Położenie przestrzenne \(Treisman, 1988\)  
  


Teorie przeszukiwania pola percepcyjnego

1. Teoria integracji cech \(Treisman\) Selekcja sygnałów opiera się na dwóch etapach:
   1. Najpierw wszystkie sygnały i ich cechy docierają do map lokacyjnych \(coś na kształt książki adresowej, bowiem kierują zapisem poszczególnych właściwiości postrzeganych obiektów, takich jak kolor, kształt itd. Mapy lokacyjne umożliwiają wykrycie, czy dany atrybut - czerwony kolor, czy kwadratowy kształt - jest obecny w którymkolwiek z obiektów znajdujących się w polu wzrokowym.
   2. Następnie są kodowane zgodnie ze swoimi charakterystykami w tzw. Mapach cech. Kodowanie odbywa się zawsze, kiedy obiekty w polu wzrokowym różnią się w jakiś sposób pod względem tej cechy. Jeśli np. Niektóre obiekty są czerwone, a inne nie, mapa cech notuje ten fakt
2. Cechy priorytetowe mają charakter przeduwagowy. W fazie tej dokonuje się segregacja pola wzrokowego zgodnie z analizowaną cechą, np. Na część ruchomą i statyczną. Taka wstępna analiza pola wzrokowego możliwa jest jedynie wtedy, gdy cecha priorytetowa rzeczywiście wyróżnia obiekt w polu wzrokowym, to znaczy przyjmuje wartości dystynktywne. Dlatego własciwością priorytetową może być ruch obiektu, ale również jego szczególnie wyrazisty kolor.  
3. Przedłużona koncentracja \(Mackworth, 1948, 1950\) - monitorowanie otoczenia przez dłuższy czas w poszukiwaniu bodźców określonego typu. Występuje tutaj efekt spadku czujności, jeżeli zbyt długo wytężamy uwagę na jakimś obiekcie. Przedłużona w czasie koncentracja uwagi jest formą selektywności, dla której ograniczeniem jest nie nadmierna ilość informacji do przetworzenia, lecz nieuchronny spadek energii w wyniku wydłużonego czasu wykonania zadania.
4. Podzielność uwagi - możliwość jej koncentracji na dwóch lub większej liczbie źródeł informacji
5. Przerzutność uwagi - zdolność uwagi do przełączania się między dwoma zadaniami, “obsługiwanymi” przez niezależne procesy przetwarzania informacji. Przerzucanie uwagi oznacza konieczność zahamowania jednego procesu poznawczego i uruchomienia procesu alternatywnego. Wiąże się to z kosztami poznawczymi, np. Ze zwiększoną ilością czasu, potrzebnego na wykonanie zadania, albo ze zwiększonym ryzykiem popełnienia błędu.  Nie każda zmiana rodzaju aktywności oznacza pogorszenie sprawnego działania. Przedzielenie wysiłku umysłowego ćwiczeniami fizycznymi ułatwia ponowne skupienie się na problemie. Również zmiana jednej aktywności umysłowej na inną nie musi oznaczać chwilowej utraty sprawności jeśli podobieństwo między dwoma rodzajami aktywności jest znikome. Jeśli natomiast mamy przetwarzać ciągle ten sam zestaw danych, ale według zmieniających się reguł, pogorszenie wykonania jest niemal pewne. 

Uwaga odpowiada na problem ograniczonej zdolności systemu poznawczego do przetwarzania dużej ilości informacji w tym samym czasie. Uwaga:

1. redukuje ilość informacji dopuszczonych do dalszego przetwarzania \(selekcja źródła\),
2. ucieka się do prób pogodzenia sprzecznych wymagań \(podzielność, przerzutność\)
3. redukuje nadmiar bodźców
4. Kontrola nadmiaru możliwych reakcji

#### Uwaga, percepcja i \(nie\)świadomość

Uwaga skutecznie selekcjonuje informacje nawet wtedy, gdy ich treść nie przedostaje się do świadomości. Istnieje możliwość nieświadomej obróbki danych na najwyższym, semantycznym piętrze przetwarzania.   


Velmans \(1999\): Proces przetwarzania informacji jest świadomy, jeżeli:

1. Człowiek zdaje sobie sprawę z przebiegu procesu poznawczego
2. Dysponuje wiedzą o rezultatach tego procesu
3. Świadomość procesu ma wpływ na jego przebieg

Baar \(1997\): Proces przetwarzania informacji jest nieświadomy, jeżeli:

1. Nie wyzwala subiektywnego doświadczenia
2. Nie można go w żaden sposób zrelacjonować lub odtworzyć, nawet w warunkach optymalnych
3. Ujawniają się obiektywne skutki jego działania

Bodziec podprogowy - stymulacja, która jest wystarczająco silna, aby pobudzić organy sensoryczne, ale zbyt słaba, aby można ją było świadomie zauważyć. Bodziec podprogowy działa więc powyżej absolutnego progu percepcji, ale poniżej progu świadomości.  


Afordancja, w moim odczuciu, plasuje się pomiędzy nimi. Przy czym trzeba pamiętać, że jest ona intencjonalna, aktywna, oczekująca.  


#### Analiza wskazówek peryferycznych

Efekt nieuświadomionej podpowiedzi \(Mendelsohn wraz ze współpracownikami\)

Lista wyrazów i lista anagramów do rozwiązania. Wielkość efektu zależy od modalności sensorycznej - więcej anagramów rozwiązano, kiedy wyrazy były przedstawione wzrokowo, niż słuchowo.  


Peryferia \(Mack, Rock\):  
W zauważeniu bodźca peryferyjnego pomagają cechy priorytetowe, takie jak ruch czy kolor, jeżeli były bardziej dystynktywne.

Wpływ ma również pojawienie się na peryferiach pola wzrokowego, poza ogniskiem uwagi, własnego imienia \(Moray, 1959\). Nie dotyczy to innego imienia, albo własnego imienia błędnie zapisanego.   


Bodźce przetwarzane na peryferiach uwagi są przetwarzane raczej słabo, i tylko na dość płytkim poziomie, z niewielkim udziałem analizy semantycznej.  


#### Reakcje na informacje odrzucane

Lackner i Garrett \(1972\): zaprezentowane w ważnym kanale komunikaty o niejasnej treści, wspierane przez komunikaty pomocne w ich interpretacji w kanale ignorowanym, były lepiej interpretowane dzięki tym drugim, mimo tego, że badani nie potrafili się odwołać do żadnej treści w kanale ignorowanym.

Interpretacja niejasnego przekazu była tym lepsza, im większa była semantyczna zbieżność nieuświadomionej wskazówki z treścią owego komunikatu.  


Holender \(1986\) wzmocnił to działanie wprowadzając czynnik czasowy.   


Dallas i Merikle \(1976\) wykazali, że prawidłowa reakcja na słowo prezentowane w kanale ważnym \(np. samochód\) może być znacznie przyspieszona, gdy w kanale ignorowanym pojawi się słowo semantycznie z nim związane \(np. kierownica\). Czas reakcji wydłuża się natomiast wtedy, gdy w kanale ignorowanym pojawi się synonim słowa, na które należy zareagować \(np. auto\) - efekt synonimu.  


#### Poprzedzanie podprogowe

Bodziec prymujący ułatwia przetwarzanie bodźca docelowego, np. Skraca czas potrzebny na jego rozpoznanie, przeczytanie, nazwanie itp.  


Tutaj myślę o mechanizmie notyfikacji w iOS, gdzie najpierw nastawiamy użytkownika, że zaraz go zapytamy o notyfikacje.  


Poprzedzanie afektywne: kiedy pokazujemy uśmiechnięte twarze, albo zadowolonych ludzi - w ten sposób nadchodzący bodziec jest inaczej ocenianiy pod wpływem prymy.  
  


Uwaga jest związana z energią i jej wydatkowaniem.

Bezwysiłkowe, bo automatyczne, są natomiast procesy przeduwagowe.

Tutaj, na tym fragmencie powinieneś oprzeć swoją tezę. Bo spójrz, clue tego wszystkiego jest takie, że narzędzia \(Heidegger\) wspierają bezwysiłkowe, automatyczne korzystanie. Ukierunkowują uwagę, wystawiając ją na działanie, na pobieranie energii. W jaki sposób? Oto właśnie opisujesz. Oto właśnie działasz.  
  


## Kontrola Poznawcza

### Czynności automatyczne i automatyzacja

Automatyzacja polega na nabywaniu wprawy w zakresie wykonywania czynności na skutek treningu, czyli powtarzania tej czynności w tych samych lub zmienionych warunkach zadania \(Schneider, Schiffirin, 1977\).  


Trening jednorodny: jedna i ta sama reakcja jest odpowiedzią na zawsze ten sam układ bodźców.

Trening niejednorodny: częste zmiany kategorii bodźców \(np. litery na cyfry i odwrotnie\) przy zachowaniu tego samego typu reakcji.  


Czynność automatyczna: szybka, bezwysiłkowa i pozbawiona większych kosztów poznawczych, jej realizacja dokonuje się bez namysłu i kontroli ze strony świadomości.  


Whitehead \(1911\): postęo cywilizacyjny dokonuje się przez zwiększanie liczby operacji, które można wykonywać bez konieczności myślenia o nich.  


Korekta w procesie automatycznym musi być dokonana w sposób kontrolowany. W sytuacjach trudnych i nieprzewidywalnych, automatyczne procesy nie zawsze się sprawdzają i są ryzykowne.

Tutaj drobny insight z mojej strony: w takim razie warto budować stabilne środowisko użytkownika, aby ten mógł większość czynności wykonywać automatycznie, a skupić się jedynie na bardziej twórczym działaniu.  


Balistyczność procesów automatycznych: konsekwencją wysokiego poziomu wykonania są zarówno ograniczone możliwości ingerencji w przebieg czynności automatycznej, jak i wąski zakres jej użyteczności.  


Błędnym jest przeciwstawianie procesów automatycznych procesom świadomym. Proces poznawczy jest świadomy, gdy zdajemy sobie sprawę przynajmniej z niektórych jego aspektów, w szczególności z tego, że właśnie przebiega.  


Procesy automatyczne należy przeciwstawiać procesom nieautomatycznym.  


Procesy wtórnie automatyczne: odciążają procesy poznawcze, zmniejszając wysiłek umysłowy.

Procesy pierwotnie automatyczne, to procesy, które są bezwysiłkowe, a których uruchomienie odbywa się w sposób całkowicie niezależny od naszej woli i intencji.  


Podstawowe kryteria procesów automatycznych: bezwysiłkowość \(nie konsumują zasobów\) i bezrefleksyjność \(nie wymagają świadomej kontroli\).  


Przykład na procesy pierwotnie automatyczne: segregacja pola wzrokowego podczas przeszukiwania pola percepcyjnego w fazie przeduwagowej. Jeżeli w obiekty w polu wzrokowym charakteryzują się cechami priorytetowymi, to cechy te automatycznie, niezależnie od naszej woli i intencji staja się podstawą do podziału pola wzrokowego na część zawierającą obiekty wyposażone w te cechy i część, która takich bodźców nie zawiera. 

Przykładem procesu wtórnie automatycznego jest przeszukiwanie pola wzrokowego w fazie uwagowej ze względu na właściwości niepriorytetowe.  


Głębokość procesów przetwarzania informacji \(Craik, Lockhart, 1972\)

Procesy automatyczne operują na płytkich poziomach przetwarzania, podczas gdy konieczność elaboracji bodźca na głębszych poziomach przetwarzania zmuszała umysł do uruchomienia kontroli poznawczej i wzbudzenia procesów kontrolowanych.  


Schiffrin i Schneider - dwie ścieżki przetwarzania informacji:

1. Pierwsza wymaga kontroli ze strony uwagi, ujawnia się w przypadku pojawienia się nowych bodźców i braku adekwatnych strategii postępowania. Nowość i nieprzewidywalna zmienność warunków zadania zmusza system poznawczy do kontrolowanego przetwarzania informacji, zależnego od ograniczonych możliwości systemu poznawczego \(tj. Ograniczonych zasobów uwagi i limitowanej pojemności pamięci roboczej\).
   1. Wymaga czasu i jest podatny na działanie zasady przetargu między przechowywaniem informacji a jej przetwarzaniem
2. Druga związana jest z automatyczną detekcją układu bodźców i szybkim, pozbawionym kontroli uruchomieniem strategii \(programów działania\), zakodowanych w pamięci długotrwałej i dostosowanych do takiego układu wyzwalającego. Reakcja systemu poznawczego pojawia się wtedy bez udziału uwagi czy świadomości. Jest ona także niepodatna na modyfikacje za pomocą instrukcji werbalnych.

Procesy kontrolowane

1. Procesy jawne - dostępne świadomości, takie jak intencjonalne przywoływanie danych z pamięci czy też przeszukiwanie magazynu wiedzy według zadanego klucza.
   1. Mośliwość bieżącej modyfikacji
   2. Niewielka wydajność i relatywnie najwolniejszy przebieg
   3. Np. miesiące w kolejności alfabetycznej
2. Procesy zawoalowane \(veiled\) - niedostępne świadomości, takie jak porównywanie elementów przechowywanych w pamięci świeżej.
   1. Relatywnie szybki przebieg
   2. Niewielkie możliwości w zakresie ich modyfikacji \(ze względu na brak czasu\)

Wszystkie procesy kontrolowane nadzorują przepływ informacji między poszczególnymi blokami pamięci.  


Procesy automatyczne są nieświadome i jednorodne z założenia. WYmagają one minimalnej ilości zasobów czy też wysiłku mentalnego - chociażby w celu ich sensorycznej i efektorycznej realizacji. Gdyby procesy te przebiegały zupełnie bez udziału zasobów, to równolegle w systemie poznawczym mogłaby zachodzić nieskończona liczba automatycznych procesów przetwarzania informacji. 

Jednoczesne wykonywanie kilku czynności, nawet dobrze zautomatyzowanych, może nam sprawić problemy. Wynika to z ograniczeń strukturalnych: liczba wejść sensorycznych i wyjść efektorycznych jest ściśle limitowana. Dlatego interferencja strukturalna jest niemożliwa do całkowitego zredukowania, nawet w przypadku procesów całkowicie automatycznych. Automatyzacja pomaga natomiast ograniczyć rozmiar interferencji zasobowej, gdyż czynności automatyczne, jak się wydaje, nie walczą o tę samą, ograniczoną pulę energii mentalnej.   


Nabywanie procesów automatycznych \(proces automatyzacji\) wymaga długotrwałego, bardzo specyficznego treningu.   


Automatyzacja może usprawnić wykonanie takich kontrolowanych czynności, jak czujność czy koncentracja uwagi. 

![](https://lh4.googleusercontent.com/pIC3IHnuALm-kULE9jkVq2AyCRwmXfEW4-G9QgKOki5qqVRBKLodSAvkVkvUh_HZBJT-bRW_yCVdFBGxqU8PRdJmc3Pv8kzKU5WFX5pmLu2Q5CIcauZrae5BD7h0SboH1ebG_rR5)

Efekt Stroopa: czerwony

1. Stroop emocjonalny - nazwanie koloru, jakim napisano słowa kojarzące się z lękiem \(np. Pająk, wąż\) lub nieprzyjemną sytuacją Tutaj kojarzy ci się to z teorii Bauhausu - jak próbowano określić kolorami proste figury
2. Stroop rozproszony - nazwanie koloru obiektu występującego w sąsiedztwie wyrazu oznaczającego zupełnie inny kolor
3. Stroop figuralny - figura zbudowana z innych figur - kwadrat z kółek, H z K - zadanie polega na nazwaniu tworzywa a zignorowaniu figury głównej
4. Stroop kierunkowy - reakcja za pomocą odpowiedniego klawisza kursora klawiatury na strzałkę pokazujący kierunek przeciwny niż klawisz

We wszystkich badaniach z wykorzystaniem prawa Stroopa uzyskuje się efekt interferencji. 

Wielkość efektu Stroopa zależy od ogólnej kompetencji językowej. Odwrócone U: Relatywnie niewielki efekt interferencji stwierdza się w przypadku osób o niskiej i wysokiej biegłości w posługiwaniu się językiem, podczas gdy największy efekt Stroopa u osób o przeciętnej kompetencji.  


Logan: teoria rywalizacji egzemplarzy

* Uwzględnia możliwość kontroli procesów automatycznych
  * 1. Są one autonomiczne, gdyż mogą być uruchamiane oraz wykonywane nieintencjonalnie. Detekcja bodźca przywołuje z pamięci wszystkie związane z nim informacje, zarówno deklaratywnych \(znaczenie bodźca\) jak i proceduralnych \(procedury postępowania z bodźcem\). Decyzji o przywołaniu nie towarzyszy nasza intencja lub wola.
  * 2. Procesy automatyczne mogą podlegać kontroli, gdyż można je wykorzystywać intencjonalnie.
  * 3. Natychmiastowość dostępu do pamięci długotrwałej, w przypadku procesów automatycznych, występują duże ograniczenia w zakresie pamiętania tego, co było przetwarzane i w jaki sposób przetwarzanie informacji się dokonywało.
  * 4. Brak introspekcyjnej świadomości procesów automatycznych.
  * 5. Bezwysiłkowość.

Logan: egzemplarz

Egzemplarzem jest jednostkowa, trwała reprezentacja umysłowa pojedynczego bodźca \(S\) i wymaganego sposobu reakcji \(R\). 

Egzemplarz jest:

1. Kodowany
2. Przechowywany
3. Przywoływany w postaci trwałej wiedzy, odrębnie od pozostałych egzemplarzy tej samej sytuacji bodźcowej S-R i innych możliwych sytuacji. 

Każdy egzemplarz składa się z umysłowego odzwierciedlenia czterech elementów:

1. Celu aktywności
2. Bodźca związanego z realizacją tego celu
3. Interpretacji nadawanej bodźcowi w kontekście celu
4. Odpowiedzi udzielanej w stosunku do bodźca

Logan wychodzi na przeciw prototypowemu obrazowi rzeczywistości - w przeciwieństwie do prototypu, egzemplarz jest odzwierciedleniem konkretnego elementu rzeczywistości.  


Wraz z uzyskiwaniem egzemplarzy zależność szybkości reakcji od otrzymanego bodźca opisuje opadająca krzywa wykładnicza.   


W ramach egzemplarzy gromadzona jest wiedza dotycząca sposobów reagowania \(response-set\), a nie kategorii bodźców \(stimulus-set\).  


W momencie pojawienia się bodźca, organizm może:

1. Zastosowanie ogólnego algorytmu dla bodźców podobnego typu \(automatyczne przywołanie procedury reakcji z pamięci\)
2. Odwołanie się do skutecznego, znanego z przeszłości poradzenia sobie z bodźcem \(kontrolowane przetwarzanie danych przez system uwagi\)

Jeżeli przetarg wygra pamięć, proces przebiega automatycznie - w obrębie wiedzy trwałej pojawi się zapis o efektywności zastosowania danego egzemplarza.

Jeżeli pamięć nie dysponuje odpowiednim w sytuacji bodźcowej egzemplarzem \(dzieje się tak w sytuacjach nowych\), to przetarg wygrywa uwaga, a po wykonaniu czynności - w ramach trwałej wiedzy - pojawia się pierwszy egzemplarz.  


Logan stwierdził, że problemy z wykonywaniem nowych zadań nie wynikają z braku zasobów \(rzekomo zbyt duże wymagania\), ale raczej z braku wiedzy.  


Tutaj pojawia się wątek modeli mentalnych - czyli zbioru pewnych reprezentacji odnośnie tego, jak zachowuje się i wygląda rzeczywistość.   


Teoria rywalizacji egzemplarzy podkreśla, iż automatyzmy mogą wiązać się raczej z funkcjonowaniem pamięci \(dostępność egzemplarzy\), a nie funkcjonowaniem uwagi \(dostępność zasobów\). Uwaga wiąże się z wtórną automatyzacją o tyle, o ile ułatwia proces nabywania egzemplarzy i zmiany ich relatywnych wag.  
  


Konsekwencje automatyzacji czynności:

1. Uwalniane są zasoby systemu, które mogą zostać wykorzystane do wykonywania innych zadań
2. Nabywanie wprawy prowadzi do istotnego przyspieszenia i zwiększenia poprawności reagowania
3. Automatyzacja prowadzi do redukcji efektu przetargu między szybkością a poprawnością

Efekt przetargu między szybkością a poprawnością

1. Płytki poziom analizy bodźców, szybszy i mniej poprawny proces selekcji informacji.
2. Głęboki poziom przetwarzania informacji - analizy selekcyjne są bardziej złożone, wymagają więcej czasu, ale są też bardziej poprawne.

Proste, sensoryczne cechy priorytetowe \(np. ruch\) charakteryzują się dużym ładunkiem aktywacyjnym i wymuszają przetwarzanie na relatywnie wczesnych etapach obróbki bodźca. Taki proces przebiega szybko i intuicyjnie - analizie podlegają tylko priorytetowe właściwości stymulacji, co prowadzi do zwiększonej liczby błędów.   
  
****

